# Skriftlig Examination - Introduktion till C#

**Kursnamn**: Introduktion till C#  
**Examination av**: Läranderesultat 1, 2 och 3 (Kunskaper)  
**Betyg**: Icke Godkänt (IG) eller Godkänt (G)  
**Tidsåtgång**: Ca 3-4 timmar  
**Inlämning**: Senast söndag den 9 november (23:59)  
**Format**: Kopiera den här filen och skriv svaren här inne.

---

**Elevens namn**:

---

## Instruktioner

- Svara på alla frågor med egna ord
- Det är inte tillåtet att använda AI i sina svar.
- Alla inlämningar kontrolleras i ett antiplagiat-verktyg. Fusk kan leda till disciplinära åtgärder och risk för avstängning.
- Förklara tydligt och koncist - inga långa utläggningar krävs
- Ge korta kodexempel endast där det efterfrågas (oftast räcker 1-3 rader)
- Försök att använda korrekt terminologi.
- Det är okej att använda kursmaterial och anteckningar

---

## Del 1: Objektorienterad programmering i C# (Läranderesultat 1)

### Fråga 1 - Grundläggande OOP

**Vad är objektorienterad programmering?** Förklara med egna ord vad OOP innebär och ge minst två fördelar med att använda OOP.

---

### Fråga 2 - Klasser och Objekt

**.**
a) Förklara skillnaden mellan en klass och ett objekt, använd gärna en analogi från verkligheten för att illustrera din förklaring.
b) Vad innebär det om en klass benämns static? Ex: `public static class File`

---

### Fråga 3 - Konstruktorer

**Vad är en konstruktor och vad används den till?** Förklara vad som händer när man skapar ett nytt objekt med `new` keyword.

---

### Fråga 4 - Properties och Fields

**Förklara skillnaden mellan ett field och en property i C#.** Ge exempel på när man bör använda respektive.

---

### Fråga 5 - Inkapsling

**Vad är inkapsling (encapsulation) och varför är det viktigt?** Förklara skillnaden mellan `private` och `public`, och när man bör använda vad.

---

### Fråga 6 - Metoder

**Förklara följande:**

a) Vad är skillnaden mellan en metod som returnerar något (t.ex. `int`) och en `void` metod?  
b) Vad innebär det att en metod är `static`?

---

## Del 2: Applikationstyper (Läranderesultat 2)

### Fråga 7 - Applikationstyper i .NET

**C# och .NET kan användas för att bygga olika typer av applikationer.**

a) Nämn minst tre olika typer av applikationer man kan bygga med C# och .NET (t.ex. console)  
b) Beskriv kort vad dessa applikationstyper har för syfte.

---

### Fråga 8 - Konsolapplikationer

**Vi har fokuserat på konsolapplikationer (Console Application) i kursen.**

a) Vad är en konsolapplikation?  
b) Ge ett exempel på när en konsolapplikation kan vara lämplig att använda.

---

## Del 3: Datatyper i C# (Läranderesultat 3)

### Fråga 9 - Primitiva Datatyper

**Beskriv följande datatyper och när man använder dem:**

a) `int`  
b) `double`  
c) `string`  
d) `bool`

Förklara också skillnaden mellan `int` och `double`.

---

### Fråga 10 - Stark typning

**C# är ett starkt typat språk, medan JavaScript är löst typat.**

a) Vad innebär det att ett språk är starkt typat?  
b) Ge ett exempel på en fördel med stark typning som du märkt av i C#.

---

### Fråga 11 - Arrays och Listor

**Förklara skillnaden mellan en array och en `List<T>` i C#.**

a) När bör man använda en array?  
b) När bör man använda en `List<T>`?  
c) Skriv ett kort kodexempel (1-3 rader) som visar hur man lägger till ett element i en `List<int>`.

---

### Fråga 12 - Dictionary

**Vad är en `Dictionary<TKey, TValue>` och när är den användbar?**

Förklara med egna ord och ge två exempel på scenarion där Dictionary är ett bra val (inget kodexempel krävs).

---

### Fråga 13 - LINQ

**Vad är LINQ och vad används det till?**

Ge exempel på minst två LINQ-metoder du använt (t.ex. `Where`, `Select`, `OrderBy`, `Count`, etc.) och förklara kort vad de gör.

---

## Inlämning och Bedömning

### Format

- Ladda upp den här md filen med dina svar på It's learning senast den 9 november 2025. För de
  som hellre vill länka till sin Git får ni också göra det.

- Skriv ditt **namn** i dokumentet

### Bedömning

#### Godkänt (G)

För att få **Godkänt** krävs att du:

- Besvarar **alla 13 frågor**
- Visar förståelse för grundläggande koncept
- Ger tydliga förklaringar med egna ord
- Använder korrekt terminologi
- Ger kodexempel där det efterfrågas (behöver inte vara perfekt, men ska visa förståelse)

#### Icke Godkänt (IG)

Du får **Icke Godkänt** om:

- Flera frågor är obesvarade eller mycket ofullständiga
- Svaren visar grundläggande missförstånd av koncept
- Svaren är uppenbart kopierade från AI eller andra källor utan egen förståelse
- Svaren är så kortfattade att de inte visar förståelse

**Vid gränsfall**: Om du är nära G men några svar är otillräckliga kan du få möjlighet att komplettera specifika frågor.

---

## Tips för att lyckas

- Börja med frågorna du känner dig säkrast på
- Svara koncist - kvalitet över kvantitet
- Läs igenom dina svar innan inlämning
- Börja i tid - du har två veckor på dig
- Fråga på lektioner om något är oklart

**Kom ihåg**: Det viktiga är att du visar att du **förstår** koncepten, inte hur mycket du skriver. Tydliga, korta förklaringar är ofta bättre än långa utsvävningar.

---

## Hjälp och resurser

### Tillåtet

- Använda kursmaterial och dina egna anteckningar
- Titta på kod du själv skrivit under kursen
- Använda C# dokumentation (docs.microsoft.com)
- Fråga läraren om du inte förstår vad en fråga betyder
- Man får också använda AI för egen inlärning

### Inte tillåtet

- Kopiera svar från ChatGPT eller andra AI-verktyg
- Kopiera svar från klasskamrater eller internet
- Låta någon annan skriva dina svar

---

**Lycka till! 🚀**
